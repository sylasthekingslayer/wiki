---
title: Yasal Kaynaklar
description: Protestocular için temel yasal bilgiler
---

# Yasal Bilgiler

[[toc]]

## Gözaltına alındıysanız ne yapmalısınız?

[Avukat/Baro Numaraları](./hukuk-numaralari.md)

- Sakin kalın ve haklarınızı bilin. Gözaltına alındığınız durumda paniğe kapılmadan anayasal haklarınızı hatırlayın.
- **Sessiz kalma hakkınız olduğunu unutmayın**
- Tıbbi yardıma ihtiyacınız varsa **açıkça belirtin**
- **Polisten gözaltı gerekçesini öğrenin**. Polis, gözaltına alma sebebini açıkça derhal belirtmek zorundadır. "Süpheli görünüyor, yolda yürüyordun" gibi muğlak ifadeler geçerli gerekçe değildir. Hangi gereçke ile ve hangi suçlama kapsamında gözaltına alındığınızı öğrenin. Polis, bu bilgiyi size bildirmek **zorundadır**
- **Avukat talep edin**. Gözaltına alındığınız anda avukat talebinde bulunun. **18 yaş altındaysanız veya kendinizi savunamayacak durumdaysanız** baro tarafından **zorunlu olarak avukat atanmalıdır**
- **Telefonunuza el koyulamaz**. Telefonunuza anca savcılık kararı ile el konulabilir. El koyma kararı yoksa, polisin telefonunuza dokunma hakkı yoktur. İçeriğini inceleyemez ve şifreyi vermeniz için zorlayamaz.
- Gözaltı sırasında **kötü muameleye uğrarsanız bunu belgeleyin**. Polis şidderi, hakaret, tehdit veya herhangi bir kötü muameleye maruz kalırsanız, doktor muaynesi sırasında **mutlaka rapor ettirin ve avukatınıza bildirin. Size kötü muamele yapan polisin kask numarasını aklınızda tutun**
- **İfade vermeden önce avukatınızla görüşün. Polis, avukatınız gelmeden sizi ifadeye zorlayamaz.** Sessiz kalma hakkınızı kullanın.
- **Zorla müdahele ve şiddet durumunda mutlaka darp raporu alın**. Bunun muaynesi esnasında polis ile aynı odada bulunmak zorunda değilsiniz. Odadan çıkmıyorsa bunun rapora eklenmesini talep edin.
- **Zorla belge imzalatılmaya çalışırlarsa reddedin**. "Avukatımla görüşmeden imzalamıyorum" diyerek reddedin. Zorlanıp baskı altında bırakılırsanız "avukatım olmadan imzalanmıştır" diye not düşün.
- **Gözaltı sürenizi takip edin**
    - Gözaltı süresi **24 saat**i geçemez
    - (Toplu gözaltılarda en fazla 48 saat. Sulh ceza hakimi tarafından ise en fazla 48 saat daha uzatılabilir. Her türlü **maksimum** 72 saat/3 gün gözaltında tutulabilirsiniz)
    - Bu süre dolduğunda serbest bırakılmazsanız hukuki işlem başlatılması gerekir.
    - Eğer savcılığa sevk edilmeden gözaltı süreniz keyfi şekilde uzatılıyorsa avukatınıza bildirin.
- **Yakınlarınıza haber verilmesini talep edin. Kanuna göre gözaltına alındığınızda bir yakınınıza haber verilmesi zorunludur**. Polisin bu talebinizi reddetme hakkı yoktur.
- **Her hukuksuzluğu belgelendirin**
    - Gözaltı sırasında yaşanan hukuka aykırılıklar, muayne raporları, polis memurlarının kimlik ya da kask numaraları gibi detayları kaydedin
    - Yanınızda bulunan diğer gözaltılılara bilgi paylaşın ve avukat desteği talep ettiğinizden emin olun.
    - Gözaltına alınma saatiniz, yeriniz, işlemi yapan memurun adının ve yazılan her şeyin kayıtlara doğru geçip geçmediğine dikkat edin. Bir yanlışlık yapılmasına müsaade etmeyin.
- **Serbest bırakıldığınızda tutanakları ve belgeleri saklayın**
    - Gözaltı sürecinde salıverilirken herhangi bir hukuksuzluk yaşadıysanız süreç sonunda avukatınızla birlikte kötü muamele uygulayan memur hakkında suç duyurusunda bulunabilirsiniz.


<!-- # Protestocular İçin Yasal Kaynaklar

Türkiye'deki protestolar sırasında yasal haklarınızı bilmek ve kendinizi korumak için kritik önem taşıyan bilgileri sunan bu sayfayı güncellerken, önemli bir gerçeği vurgulamak gerekiyor: **Türk polisi, yasal sınırlamalara her zaman uymayabiliyor.** Bu durum, protestocuların ve vatandaşların haklarını koruma konusunda ekstra dikkatli olmalarını gerektiriyor. Yasal çerçeveler demokratik ülkelerde geçerli olsa da, Türkiye'deki mevcut uygulamalar bazen bu standartlardan sapabiliyor. Bu nedenle, hukuksuz gözaltılara ve hak ihlallerine karşı bilinçli olmak ve **halkın birlik içinde hareket etmesi** hayati önem taşıyor. Halkın dayanışma içinde kalması, bu tür zorluklarla başa çıkmada en büyük güçtür.

Bu sayfada, baroların ve avukatların iletişim bilgileri, protestocuların yasal hakları ve gözaltı durumlarında yapılması gerekenler hakkında bilgiler yer almaktadır. Aşağıda, protestocular için temel yasal kaynaklar sunulmaktadır.

## Haklarınızı Bilin

Protestolara katılırken yasal haklarınızı anlamak önemlidir:

### Barışçıl Toplanma Hakkı

Türkiye Cumhuriyeti Anayasası’nın 34. maddesi barışçıl toplanma hakkını garanti eder, ancak bu hak milli güvenlik veya kamu düzeni gibi belirli nedenlerle yasalarla sınırlandırılabilir.

### Gözaltına Alınırsanız

- **Susma hakkınız vardır**  
- **Avukat tutma hakkınız vardır**  
- **Size karşı yöneltilen suçlamaları bilme hakkınız vardır**  
- **Gözaltına alındığınızı bir akrabanıza bildirme hakkınız vardır**  

::: warning ÖNEMLİ  
Her zaman kimliğinizi yanınızda bulundurun. Türk hukuku, vatandaşların her zaman kimlik taşımasını zorunlu kılar. Ayrıca, hukuksuz bir gözaltı durumunda bu hakların ihlal edilebileceğinin farkında olun ve avukatla iletişime geçmek için ısrarcı olun.  
:::


## Sıkça Sorulan Yasal Sorular

Protesto sırasında tutuklanırsam ne yapmalıyım?  
1. Sakin kalın ve tutuklanmaya direnmeyin.
2. Susma hakkınızı kullanmak istediğinizi açıkça belirtin.
3. Derhal bir avukatla iletişime geçmek istediğinizi söyleyin.
4. Yanınızda avukat olmadan hiçbir belgeyi imzalamayın.
5. Mümkünse polis memurlarının isimlerini veya yaka numaralarını hatırlamaya çalışın.

### Belgeleme Hakları

Polis eylemleri de dahil olmak üzere protestoları belgeleme hakkınız vardır. Ancak:

- Film çekerken kendiniz ve başkaları için risklerin farkında olun  
- Mümkün olduğunca protestocuların yüzlerini net bir şekilde çekmekten kaçının  
- Otomatik bulut yedeklemesi olan şifreli uygulamalar kullanmayı düşünün  
- Polisin telefonunuza yasal bir neden olmadan el koyamayacağını bilin   -->

<!-- ## Acil Yasal İletişim Bilgileri -->






<!-- ## Ücretsiz Avukatlık Hizmeti

Gönüllü avukatlardan oluşan bir ağ, protestoculara ücretsiz yasal temsil sağlamak için hazırdır. Mevcut bir avukata bağlanmak için yukarıdaki acil yardım hatlarını arayın.

## Yasal Belgeler

### İndirilebilir Kaynaklar

- [Haklarınızı Bilin Kartı (PDF)](/resources/rights-card.pdf) - Yazdırın ve yanınızda taşıyın  
- [Gözaltı Kontrol Listesi (PDF)](/resources/detention-checklist.pdf) - Gözaltına alınırsanız ne yapmalı  
- [Yasal Gözlemci Formu (PDF)](/resources/observer-form.pdf) - Polis suiistimallerini belgelemek için   -->
